# -*- mode: mandoku-view; -*-
#+TITLE: 白石道人詩集
#+DATE: 2015-09-11 14:38:42.550629
#+PROPERTY: ID KR4d0309
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB04n0443-003白石道人詩集歌曲-卷三.
<pb:KR4d0309_SBCK_003-1a>¶
白石道人歌曲卷三¶
　　　　　　　　　　番陽姜　夔堯章¶
　慢¶
　　　霓裳中序第一¶
　　　　丙午歲留長沙登祝融因得其祠神之¶
　　　　曲曰黄帝鹽蘇合香又於樂工故書中¶
　　　　得商調霓裳曲十八闋皆虚譜無辭按¶
　　　　沈氏樂律霓裳道調此乃商調樂天詩¶
　　　　云散序六闋此特兩闋未知孰是然音¶
　　　　節閑雅不&KR0011;今曲予不暇盡作作中序¶
　　　　一闋傳於世予方覊遊感此古音不自¶
<pb:KR4d0309_SBCK_003-1b>¶
<pb:KR4d0309_SBCK_003-1b>¶
<pb:KR4d0309_SBCK_003-1b>¶
　　　　吟因賦此闋葢過旬塗藁乃定朴翁咎¶
　　　　予無益然意所耽不能自已也平甫商¶
　　　　卿朴翁皆工於詩所出竒詭予亦强追¶
　　　　逐之此行既歸各得五十餘解¶
雙槳蓴波一蓑松雨暮愁漸滿空闊呼我盟鷗翩¶
翩欲下背人還過木末那回歸去蕩雲雪&KR0012;舟夜¶
發傷心重見依約眉山黛痕低壓　采香涇裏春¶
寒老子婆娑自歌誰答垂虹西望飄然引去此興¶
平生難遏酒醒波逺政凝想明璫素韈如今安在¶
唯有闌干伴人一霎¶
　　　齊天樂(黄鍾宫)¶
<pb:KR4d0309_SBCK_003-2a>¶
　　　　丙辰歲與張功父會飲張達可之堂聞¶
　　　　屋壁間蟋蟀有聲功父約予同賦以授¶
　　　　歌者功父先成辭甚美予徘徊茉莉花¶
　　　　間仰見秋月頓起幽思尋亦得此蟋蟀¶
　　　　中都呼爲促織善鬭好事者或以二三¶
　　　　十萬錢致一枚鏤象齒爲樓觀以貯之¶
庾郎先自吟愁賦凄凄更聞私語露濕銅鋪苔侵¶
石井都是曾聽伊處哀音似訴正思婦無眠起尋¶
機杼曲曲屏山夜涼獨自甚情緒　西窗又吹暗¶
雨爲誰頻斷續相和碪杵候館迎秋離宫弔月別¶
有傷心無數豳詩謾與笑籬落呼燈世間兒女寫¶
<pb:KR4d0309_SBCK_003-2b>¶
入琴絲一聲聲更苦(宣政間有士大/夫製蟋蟀吟)¶
　　滿江紅¶
　　　滿江紅舊調用仄韻多不協律如末句¶
　　　　云無心撲三字歌者將心字融入去聲¶
　　　　方諧音律予欲以平韻爲之久不能成¶
　　　　因泛巢湖聞逺岸簫鼓聲問之舟師云¶
　　　　居人爲此湖神姥壽也予因祝曰得一¶
　　　　席風徑至居巢當以平韻滿江紅爲迎¶
　　　　送神曲言訖風與筆俱駃頃刻而成末¶
　　　　句云聞珮環則協律矣書以緑箋沈于¶
　　　　白浪辛亥正月晦也是歲六月復過祠¶
<pb:KR4d0309_SBCK_003-3a>¶
　　　　下因刻之柱間有客來自居巢云土人¶
　　　　祠姥輙能歌此詞按曹操至濡須口孫¶
　　　　權遺操書曰春水方生公宜速去操曰¶
　　　　孫權不欺&KR0012;乃徹軍還濡須口與東闗¶
　　　　相近江湖水之所出入予意春水方生¶
　　　　必有司之者故歸其功於姥云¶
仙姥來時正一望千頃翠瀾旌旗共亂雲俱下依¶
約前山命駕羣龍金作軛相從諸娣玉爲冠(廟中/列坐)¶
(如夫人者/十三人)向夜深風定悄無人聞珮環　神竒處¶
君試看奠淮右阻江南遣六丁雷電別守東闗&KR0077;¶
笑英雄無好手一篙春水走曹瞞又怎知人在小¶
<pb:KR4d0309_SBCK_003-3b>¶
紅樓簾影間¶
　　　一蕚紅¶
　　　　丙午人日予客長沙別駕之觀政堂堂¶
　　　　下曲沼沼西負古垣有盧橘幽篁一逕¶
　　　　深曲穿逕而南官梅數十株如椒如菽¶
　　　　或紅破白露枝影扶踈著屐蒼苔細石¶
　　　　間埜興横生亟命駕登定王臺亂湘流¶
　　　　入麓山湘雲低昻湘波容與興盡悲來¶
　　　　醉唫成調¶
古城陰有官梅幾許紅蕚未宜簪池面冰膠牆腰¶
雪老雲意還又沈沈翠藤共閒穿徑竹漸笑語驚¶
<pb:KR4d0309_SBCK_003-4a>¶
起卧沙禽野老林泉故王臺榭呼喚登臨　南去¶
北來何事蕩湘雲楚水目極傷心朱戸黏雞金盤¶
簇燕空歎時序侵尋記曾共西樓雅集想垂楊還¶
裊萬絲金待得歸鞍到時只怕春深¶
　　　念奴嬌¶
　　　　予客武陵湖北憲治在焉古城野水喬¶
　　　　木叅天予與二三友日蕩舟其間薄荷¶
　　　　花而飲意象幽閒不&KR0011;人境秋水且涸¶
　　　　荷葉出地尋丈因列坐其下上不見日¶
　　　　清風徐來緑雲自動間于疎處窺見遊¶
　　　　人畫船亦一樂也朅來呉興數得相羊¶
<pb:KR4d0309_SBCK_003-4b>¶
　　　　荷花中又夜泛西湖光景竒絶故以此¶
　　　　句寫之¶
閙紅一舸記來時嘗與鴛鴦爲侶三十六陂人未¶
到水佩風裳無數翠葉吹涼玉容銷酒更灑菰蒲¶
雨嫣然揺動冷香飛上詩句　日暮青葢亭亭情¶
人不見爭忍凌波去只恐舞衣寒易落愁入西風¶
南浦高桞垂陰老魚吹浪留我花間住田田多少¶
幾回沙際歸路¶
　　　又¶
　　　　謝人惠竹榻¶
楚山修竹自娟娟不受人間袢暑我醉欲眠伊伴¶
<pb:KR4d0309_SBCK_003-5a>¶
我一枕涼生如許象齒爲材花藤作面終是無眞¶
趣梅風吹溽此君直恁清苦　須信下榻殷勤翛¶
然成夢夢與秋相遇翠袖佳人來共看漠漠風烟¶
千畝蕉葉窗紗荷花池館別有留人處此時歸去¶
爲君聽盡秋雨¶
　　　眉嫵(一名百宜嬌)¶
　　　　戲仲逺¶
看垂楊連苑杜若侵沙愁損未歸眼信馬青樓去¶
重簾下娉婷人妙飛燕翠樽共欵聽艷歌郎意先¶
感便攜手月地雲階裏愛良夜微暖　無限風流¶
疎散有暗藏弓履偷&KR0009;香翰明日聞津鼓湘江上¶
<pb:KR4d0309_SBCK_003-5b>¶
催人還解春纜亂紅萬&KR0039;悵斷魂烟水遥逺又爭¶
似相攜乘一舸鎭長見¶
　　　月下笛¶
與客攜壺梅花過了夜來風雨幽禽自語啄香心¶
度牆去春衣都是柔荑剪尚沾惹殘茸半縷悵玉¶
鈿似掃朱門深閉再見無路　凝竚曾遊處但繫¶
馬垂楊認郎鸚鵡揚州夢覺彩雲飛過何許多情¶
須倩梁間燕問吟袖弓腰在否怎知道悞了人年¶
少自恁虚度¶
　　　清波引¶
　　　　予久客古&KR0198;滄浪之烟雨鸚鵡之草&KR0035;¶
<pb:KR4d0309_SBCK_003-6a>¶
　　　　頭陀黄鶴之偉觀郎官大別之幽處無¶
　　　　一日不在心目間勝友二三極意吟賞¶
　　　　朅來湘浦歳晚凄然歩繞園梅摛筆以¶
　　　　賦¶
冷雲迷浦倩誰喚玉妃起舞歲華如許野梅弄眉¶
嫵屐齒印蒼蘚漸爲尋花來去自隨秋雁南來望¶
江國渺何處　新詩漫與好風景長是暗度故人¶
知否抱幽恨難語何時共漁艇莫負滄浪烟雨況¶
有清夜啼猿怨人良苦¶
　　　法曲獻仙音(俗名大石/黃鍾商)¶
　　　　張彦功官舍在鐡冶嶺上即昔之敎坊¶
<pb:KR4d0309_SBCK_003-6b>¶
　　　　使宅高齋下瞰湖山光景竒絶予數過¶
　　　　之爲賦此¶
虚閣籠寒小簾通月暮色偏憐高處&KR0035;隔離宫水¶
平馳道湖山盡入尊俎奈楚客淹留久砧聲帶愁¶
去　屢回顧過秋風未成歸計誰念我重見冷楓¶
紅舞喚起淡粧人問逋仙今在何許象筆鸞牋甚¶
而今不道秀句怕平生幽恨化作沙邊烟雨¶
　　　琵琶仙(黃鍾商)¶
　　　　呉都賦云户藏烟浦家具畫船唯吳興¶
　　　　爲然春遊之盛西湖未能過也己酉歲¶
　　　　予與蕭時父載酒南郭感遇成歌¶
<pb:KR4d0309_SBCK_003-7a>¶
雙槳來時有人似舊曲桃根桃葉歌扇輕約飛花¶
蛾眉正竒絶春漸逺汀洲自緑更添了幾聲啼鴂¶
十里揚州三生杜牧前事休說　又還是官燭分¶
烟奈愁裏匆匆換時節都把一襟芳思與空階榆¶
莢千萬縷藏鴉細柳爲玉樽起舞回雪想見西出¶
陽闗故人初別¶
　　　玲瓏四犯(此曲&KR0031;調世别有大石調一曲)¶
　　　　越中歲暮聞簫鼓感懷¶
&KR1099;鼓夜寒垂燈春淺匆匆時事如許倦遊歡意少¶
俛仰悲今古江淹又吟恨賦記當時送君南浦萬¶
里乾坤百年身世唯有此情苦　揚州柳垂官路¶
<pb:KR4d0309_SBCK_003-7b>¶
有輕盈換馬端正窺户酒醒明月下夢逐潮聲去¶
文章信美知何用謾贏得天涯覊旅敎說與春來¶
要㝷花伴侣¶
　　　側犯¶
　　　　詠芍藥¶
恨春易去甚春&KR0077;向揚州住微雨正繭栗梢頭㺯¶
詩句紅橋二十四總是行雲處無語漸半脫宫衣¶
笑相顧　金壺細葉千朶圍歌舞誰念我髩成絲¶
來此共尊俎後日西園緑陰無數寂寞劉郎自修¶
花譜¶
　　　水龍吟¶
<pb:KR4d0309_SBCK_003-8a>¶
　　　　黄慶長夜泛鑑湖有懷歸之曲課予和¶
　　　　之¶
夜深客子移舟處兩兩沙禽驚起紅衣入槳青燈¶
摇浪微涼意思把酒臨風不思歸去有如此水況¶
茂陵遊倦長干望久芳心事簫聲裏　屈指歸期¶
尚未鵲南飛有人應喜畫䦨桂子留香小待提攜¶
影底我已情多十年幽夢畧曾如此甚謝郎也恨¶
飄零解道月明千里¶
　　　探春慢¶
　　　　予自孩幼從先人宦于古&KR0198;女須因嫁¶
　　　　焉中去復來幾二十年豈惟姊弟之愛¶
<pb:KR4d0309_SBCK_003-8b>¶
　　　　&KR0198;之父老兒女子亦莫不予愛也丙午¶
　　　　冬千巖老人約予過苕霅歲晚乗濤載¶
　　　　雪而下顧念依依殆不能去作此曲别¶
　　　　鄭次臯辛克清姚剛中諸君¶
衰草愁烟亂鴉送日風沙回旋平野拂雪金鞭欺¶
寒茸帽還記章臺走馬誰念漂零久謾贏得幽懷¶
難寫故人清&KR0198;相逢小窗閑共情話　長恨離多¶
會少重訪問竹西珠淚盈把雁磧波平漁汀人散¶
老去不堪遊冶無奈苕溪月又照我扁舟東下甚¶
日歸來梅花零亂春夜¶
　　　八歸¶
<pb:KR4d0309_SBCK_003-9a>¶
　　　　湘中送胡德華¶
芳蓮墜粉疎桐吹緑庭院暗雨乍歇無端抱影銷¶
魂處還見篠牆螢暗蘚階蛩切送客重尋西去路¶
問水面琵琶誰撥最可惜一片江山總付與啼鴂¶
　長恨相從未欵而今何事又對西風離别渚寒¶
烟淡棹移人逺縹緲行舟如葉想文君望久&KR0029;竹¶
愁生步羅襪歸來後翠尊雙飲下了珠簾玲瓏閒¶
看月¶
　　　解連環¶
玉鞭重&KR0029;&KR0077;沈吟未上又縈離思爲大喬能撥春¶
風小喬妙移箏雁啼秋水柳怯雲鬆更何必十分¶
<pb:KR4d0309_SBCK_003-9b>¶
梳洗道郎攜羽扇那日隔簾半面曾記　西窗夜¶
涼雨霽歎幽歡未足何事輕棄問後約空指薔&KR0340;¶
&KR0312;如此溪山甚時重至水驛燈昏又見在曲屏近¶
底念唯有夜來皓月照伊自睡¶
　　　喜遷鶯慢¶
　　　　功父新第落成¶
玉珂朱組又占了道人林下眞趣窗户新成青紅¶
猶潤雙燕爲君胥宇秦淮貴人宅第問誰記六朝¶
歌舞總付與在柳橋花館玲瓏深處　居士閒記¶
取高卧未成且種松千樹覔句堂深寫經窗靜他¶
日任聽風雨列仙更敎誰做一院雙成儔侶世間¶
<pb:KR4d0309_SBCK_003-10a>¶
住且休將雞犬雲中飛去¶
　　　摸魚兒¶
　　　　辛亥秋期予寓合肥小雨初霽偃卧窗¶
　　　　下心事悠然起與趙君猷露坐月飲戲¶
　　　　吟此曲葢欲一洗鈿合金&KR0107;之塵他日¶
　　　　野處見之甚爲予擊節也¶
向秋來漸疎班扇雨聲時過金井堂虚己放新涼¶
入湘竹最宜欹枕閒記省又還是斜河舊約今再¶
整天風夜冷自織錦人歸乘槎客去此意有誰領¶
　空贏得今古三星炯炯銀波相望千頃柳州老¶
矣猶兒戲瓜果爲伊三請雲路迥謾說道年年野¶
<pb:KR4d0309_SBCK_003-10b>¶
鵲曾竝影無人與問但濁酒相呼疎簾自捲微月¶
照清飲¶
白石道人歌曲卷三¶
