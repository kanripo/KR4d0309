# -*- mode: mandoku-view; -*-
#+TITLE: 白石道人詩集
#+DATE: 2015-09-11 14:38:42.627085
#+PROPERTY: ID KR4d0309
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB04n0444-005白石道人詩集歌曲別集-一卷.
<pb:KR4d0309_SBCK_005-1a>¶
白石道人歌曲别集¶
　　　　　　　　　　　番陽姜　夔堯章¶
　　　小重山令¶
　　　　趙郎中謁告迎侍太夫人將來都下予¶
　　　　喜爲作此曲¶
寒食飛紅滿帝城慈烏相對立柳青青玉階端笏¶
細陳情天恩許春盡可還京　鵲報𠋣門人安輿¶
扶上了更親擎看花攜樂緩行程爭迎處堂下拜¶
公卿¶
　　　念奴嬌¶
　　　　毀舍後作¶
<pb:KR4d0309_SBCK_005-1b>¶
昔遊未逺記湘臯聞瑟澧浦捐堞因覔孤山林處¶
士來&KR0191;梅根殘雪獠女供花傖兒行酒卧看青門¶
轍一&KR0960;吾老可憐情事空切　曾見海作桑田仙¶
人雲表笑汝眞癡絶說與依依王謝燕應有涼風¶
時節越只青山吳惟芳草萬古皆沈滅繞枝三匝¶
白頭歌盡明月¶
　　　卜&KR0555;子¶
　　　　吏部梅花八詠夔次韻¶
江左詠梅人夢繞青青路因向凌風臺下看心事¶
還將與　憶别庾郎時又過林逋處萬古西湖寂¶
寞春惆悵誰能賦¶
<pb:KR4d0309_SBCK_005-2a>¶
　　　又¶
月上海雲沈鷗去吳波迴行過西泠有一枝竹暗¶
人家靜　又見水沈亭舉目悲風景花下鋪氊把¶
一盃緩飲春風影(西泠橋在孤山之西水/沈亭在孤山之北亭廢)¶
　　　又¶
蘚榦石斜妨玉蕋松低覆日暮冥冥一見來略比¶
年時痩　涼觀酒初醒竹閣吟纔就猶恨幽香作¶
許慳小遲春心透(涼觀在孤山之麓南北梅/最竒竹閣在涼觀西今廢)¶
　　　又¶
家在馬城西曾賦梅屏雪梅雪相兼不見花月影¶
玲瓏徹　前度帶愁看一晌和愁折若使逋仙及¶
<pb:KR4d0309_SBCK_005-2b>¶
見之定自成愁絶(馬城在都城西北/梅屏甚見珍愛)¶
　　　又¶
摘蕋暝禽飛𠋣𣗳懸冰落下竺橋邊淺立時香已¶
漂流&KR0077;　空逕晚烟平古寺春寒惡老子尋花第¶
一番常恐吳兒覺(下竺寺前磵石/上風景甚妙)¶
　　　又¶
緑蕚更横枝多少梅花樣惆悵西村一塢春開過¶
無人賞　細草藉金輿歳歳長吟想枝上么禽一¶
兩聲猶似宫娥唱(緑蕚横枝皆梅别種凡二十許/名西村在孤山後梅皆阜陵時)¶
(所/種)¶
　　　又¶
<pb:KR4d0309_SBCK_005-3a>¶
象筆帶香題龍笛吟春咽楊柳嬌癡未覺愁花管¶
人離别　路出古昌源石瘦冰霜潔折得青鬚碧¶
蘚花持向人間說(越之昌源古/梅妙天下)¶
　　　又¶
御苑接湖波松下春風細雲緑峩峩玉萬枝别有¶
仙風味　長信昨來看憶共東皇醉此𣗳娑娑一¶
惘然苔蘚生春意(聚景官梅皆植之髙松之下花/䕃嵗久萼盡緑夔舊&KR0010;觀梅於)¶
(彼所聞於園官者/如此末章及之)¶
　　　洞仙歌¶
　　　　黄木香贈辛稼軒¶
花中慣識壓架玲瓏雪乍見緗㽔間琅葉恨春風¶
<pb:KR4d0309_SBCK_005-3b>¶
將了染額人歸留得箇裊裊垂香帶月　鵞兒眞¶
似酒我愛幽芳還比酴醿又嬌絶自種古松根待¶
看黄龍亂飛上蒼髯五鬛更老仙添與筆端春敢¶
喚起桃花問誰優劣¶
　　　驀山溪¶
　　　　詠柳¶
青青官柳飛過雙雙燕樓上對春寒捲珠簾瞥然¶
一見如今春去香絮亂因風霑徑草惹牆花一一¶
敎誰管　陽闗去也方表人腸斷幾度拂行軒念¶
衣冠尊前易散翠眉織錦紅葉浪題詩烟渡口水¶
亭邊長是心先亂¶
<pb:KR4d0309_SBCK_005-4a>¶
　　　永遇樂¶
　　　　次韻辛克清先生¶
我與先生夙期已久人間無此不學楊郎南山種¶
豆十一徵㣲利雲霄直上諸公袞袞乃作道邊苦¶
李五千言老來受用肯敎造物兒戲　東岡記得¶
同來胥宇歲月幾何難計柳老悲桓松高對阮未¶
辦爲鄰地長干白下青樓朱閣往往夢中槐蟻&KR0077;¶
不如窪尊放滿老夫未醉¶
　　　虞美人¶
　　　　括蒼烟雨樓石湖居士所造也風景似¶
　　　　越之蓬萊閣而山𫝑環繞峯嶺高秀過¶
<pb:KR4d0309_SBCK_005-4b>¶
　　　　之觀居士題顔且歌其所作虞美人夔¶
　　　　亦作一解¶
闌干表立蒼龍背三面攙天翠東遊纔上小蓬萊¶
不見此樓烟雨未應回　而今指點來時路&KR0077;是¶
冥&KR0293;處老仙鶴馭幾時歸未必山川城郭是耶非¶
　　　永遇樂¶
　　　　北固樓次稼軒韻¶
雲隔迷樓苔封很石人向何處數&KR0016;秋烟一篙寒¶
汐千古空來去使君心在蒼厓緑嶂苦被北門留¶
住有尊中酒差可飲大旗盡繡熊虎　前身諸葛¶
來遊此地數語便酬三顧樓外冥冥江臯隱隱認¶
<pb:KR4d0309_SBCK_005-5a>¶
得征西路中原生聚神京耆老南望長淮金鼓問¶
當時依依種柳至今在否¶
　　　水調歌頭¶
　　　　富覽亭永嘉作¶
日落愛山紫沙漲省潮回平生夢猶不到一葉眇¶
西來欲訊桑田成海人世了無知者魚鳥兩相猜¶
天外玉笙杳子晉只空臺　𠋣闌干二三子總仙¶
才爾歌逺遊章句雲氣入吾杯不問王郎五馬頗¶
憶謝生雙屐處處長青苔東望赤城近吾興亦悠¶
哉¶
　　　漢宫春¶
<pb:KR4d0309_SBCK_005-5b>¶
　　　　次韻稼軒¶
雲曰歸歟縱垂天曳曳終反衡廬揚州十年一夢¶
俛仰差殊秦碑越殿悔舊遊作計全疎分付與高¶
懷老尹管&KR0076;絲竹寧無　知公愛山入剡若南㝷¶
李白問訊何如年年雁飛波上愁亦闗予臨臯領¶
客向月邊攜酒攜鱸今但借秋風一榻公歌我亦¶
能書¶
　　　又¶
　　　　次韻稼軒蓬萊閣¶
一顧傾吳苧蘿人不見烟杳重湖當時事如對奕¶
此亦天乎大夫仙去笑人間千古須臾有倦客扁¶
<pb:KR4d0309_SBCK_005-6a>¶
舟夜泛猶疑水鳥相呼　秦山對樓自緑怕越王¶
故壘時下樵蘇只今𠋣䦨一笑然則非與小叢解¶
唱倩松風爲我吹竽更坐待千巖月落城頭眇眇¶
啼烏¶
<pb:KR4d0309_SBCK_005-6b>¶
¶
白石道人歌曲別集¶
