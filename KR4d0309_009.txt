# -*- mode: mandoku-view; -*-
#+TITLE: 白石道人詩集
#+DATE: 2015-09-11 14:38:42.772429
#+PROPERTY: ID KR4d0309
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB04n0446-009白石道人詩集詩集-卷下.
<pb:KR4d0309_SBCK_009-1a>¶
白石道人詩集卷下¶
　　　　　　　　　　　番陽姜　䕫堯章¶
　五言律詩¶
　　　題華亭錢參園池¶
花裏藏仙宅簾邊駐客舟浦涵滄海潤雲接洞庭¶
秋草木山山秀闌干處處幽機雲韜世業暇日此¶
夷猶¶
　　　同朴翁登卧龍山¶
龍尾回平野簷牙出翠㣲望山憐緑逺坐樹覺春¶
歸草合平呉路鷗忘霸越機午涼松影亂白羽對¶
禪衣¶
<pb:KR4d0309_SBCK_009-1b>¶
　　　坐上和約齋¶
句入冰輪冷愁因玉宇開可無如此客猶恨不能¶
杯好句長城立寒鴉結陣來箜篌莫停手𢬵却斷¶
腸回¶
　　　出北𨵿¶
呉兒臨水宅四面見行舟蒲葉侵鵞項楊枝蘸馬¶
頭年年人去國夜夜月窺樓傳語城中客功名半¶
是愁¶
　　　答沈器之二首¶
江漢乗流客乾坤不繫舟玉琴虚素月金劍落清¶
秋野鹿知隨草飢鷹故上鞲風流大隄曲一唱使¶
<pb:KR4d0309_SBCK_009-2a>¶
人愁¶
渉逺身良苦登髙望欲迷試吟青玉案不是白銅¶
鞮露下秋蟲怨風髙北馬嘶槎頭有新味人在太¶
湖西¶
　　　悼石湖三首¶
身退詩仍健官髙病已侵江山平日眼花鳥暮年¶
心九轉終無助三髙竟欲尋尚留巾墊角胡虜有¶
知音¶
未作龍蛇夢驚聞露電身百年無此老千首屬何¶
人安得公長健𨙻知事轉新酸風憂國淚髙塚卧¶
麒麟¶
<pb:KR4d0309_SBCK_009-2b>¶
未定情鍾痛何堪更悼亡遺書知伏枕來弔只空¶
堂雪裏評詩句梅邊按樂章沈思酒杯落天濶意¶
(一作/正)茫茫¶
　七言律詩¶
　　　送朝天續集歸誠齋時在金陵¶
翰墨場中老斲輪眞能一筆掃千軍年年花月無¶
閑日處處山川怕見君箭在的中非爾力風行水¶
上自成文先生只可三千首回施江東日暮雲¶
　　　&KR0009;上張參政¶
姑蘇臺下梅花𣗳應爲調羮故早開燕寢休誇香¶
霧重鴛行却望衮衣來前時甲第仍垂栁今度沙¶
<pb:KR4d0309_SBCK_009-3a>¶
隄已種槐應念無枝夜飛鵲月寒風勁羽毛摧¶
　　　京口留别張思順¶
伯勞飛燕若爲忙還憶東齋夜共牀别後無書非¶
棄我春前會面却他鄉連宵爲說經憂患異日相¶
逢各老蒼更欲少留天不許曉風吹艇入垂楊¶
　　　次朴翁遊蘭亭韵¶
亞字橋亭面面風六人同坐𣗳陰中松交歸路如¶
留客石礙流杯故惱公山色最憐秦望緑野花只¶
作晉時紅夕陽啼鳥人將散俯仰興懷自昔同(右/軍)¶
(祠堂有杜䳌花/兩株極照灼)¶
　　　次韵胡仲方因楊伯子見&KR0009;¶
<pb:KR4d0309_SBCK_009-3b>¶
此去廬陵定幾程向來卬杖未經行懸知征棹雲¶
邊集大有吟情雪裏生楚渡食萍應甚美舜祠吹¶
玉直能清二君即日青冥上惟我春山帶雨耕(仲/方)¶
(得萍鄉宰伯/子得營道倅)¶
　　　賀張肖翁參政¶
太乙圖書客屢談已知上相出淮南銀臺日月非¶
虚過金𪔂功名得細參從此與人爲雨露應憐有¶
客卧雲嵐明朝起爲蒼生賀旋著藤冠紫竹簪¶
　　　陳君玉以小集見歸用余還誠齋朝天續¶
　　　　集韻作七字䕫報貺¶
筆陣無功汗左輪而今老去不能軍水邊白鳥閑¶
<pb:KR4d0309_SBCK_009-4a>¶
於我窗外梅花疑是君欲向江湖行此語可無朋¶
友託斯文新篇大是相料理因憶西山揚子雲¶
　　　&KR0009;田郎¶
楚楚田郎亦大竒少年風味我曾知春城寒食誰¶
相伴夜月梨花有所思剪燭屢呼金鑿落倚窗閒¶
品玉參差含情不擬逢人說鸚鵡能歌自作詞¶
　　　送王德和提舉淮東¶
京塵吹帽汗淋衣相見頻年只道歸省裏移文𨙻¶
得了家邊持節未爲非煮乾碧海知誰用割盡黄¶
雲尚告飢可得不爲根本計秋風還見鴈南飛¶
　　　&KR0009;時父¶
<pb:KR4d0309_SBCK_009-4b>¶
遲君日日數歸程到得君歸我已行一路好山思¶
共看半年有酒不同傾吾儕正坐清貧累各自而¶
今白髪生人物渺然須强飯天工應不負才名¶
　　　送李萬頃¶
猛相思裏得君來正喜歡時却便回别路恐無青¶
栁折到家應有小桃開起居五馬兼堂上問信千¶
巖及阿&KR0069;(張禕姓張曙/小字阿&KR0069;)兒女癡頑夫婦健漂零何¶
日共尊罍¶
　　　次韵千巖雜謡¶
中散平生七不堪鳳塵時時伴燕談道士有神傳¶
火&KR0037;故人無字入雲藍雨涼竹葉宜三酌日落荷¶
<pb:KR4d0309_SBCK_009-5a>¶
花𠋣半酣極欲扁舟南蕩去冷鷗輕燕略相諳¶
　　　&KR0009;上鄭郎中¶
梅根東望九華雲中有風流衣繡人名下一生勞¶
夢想尊前數語倍情親節旄在道催歸漢花鳥留¶
君且作春見說祥風挾時雨故園松菊亦精神¶
　　　送左眞州還長沙¶
呉兒牽挽醉蓴鱸今日西歸略自如别路冷雲隨¶
驛馬望鄉喬木記吾廬湘中花月偏憐酒淮左兒¶
童待擁車凡我舊遊君更歴橘洲相見訝無書¶
　　　乍涼&KR0009;朴翁¶
前日松間歩屧歸更將荷葉障秋暉如今城裏抛¶
<pb:KR4d0309_SBCK_009-5b>¶
# SB1_1287-102.png
# page missing
<pb:KR4d0309_SBCK_009-5b>¶
宫¶
身同漢使來不同漢使歸雖爲胡中婦只著漢家¶
衣¶
　　　東堂聮句¶
金風涼夜深吹我蕭蕭髮(趙雍/和仲)起折丹桂枝驚落¶
花上月(白/石)¶
　　　與和甫時甫分題畫卷夔得剡溪圖¶
枯槎啅乾鵲交臂失夫君奈此一尊酒慿髙空水¶
雲¶
　六言絶句¶
　　　金神夜獵圖二首¶
<pb:KR4d0309_SBCK_009-6a>¶
夜半金神羽獵奔走山川百靈雲氣旍旗來下颯¶
然已入青冥¶
後宫嬋娟玉女自鞚八尺飛龍兩兩鳴鞭爭𨗳緑¶
雲斜墜春風¶
　　　次韵鴛鴦梅二首¶
晴日小溪沙暖春夢憐渠頸交只怕笛聲驚散費¶
人月咏風嘲¶
漠漠江南烟雨于飛似報初春折過女郎山下料¶
應愁殺佳人¶
　　　馬上值牧兒¶
馬背何如牛背短衣落日空山只麽身歸盤谷未¶
<pb:KR4d0309_SBCK_009-6b>¶
須名滿人間¶
　七言絶句¶
　　　過湘陰&KR0009;千巖¶
渺渺臨風思美人荻花楓葉帶離聲夜深吹笛移¶
船去三十六灣秋月明¶
　　　雁圖¶
萬里晴沙夕照西此心唯有斷雲知年年數盡秋¶
風字想見江南揺落時¶
　　　除夜自石湖歸苕溪(此詩錄&KR0009;誠齋得報/云所&KR0009;十詩有裁雲)¶
(縫霧之妙思&KR0251;/金戞玉之竒聲)¶
細草穿沙雪半銷吳宫烟冷水迢迢梅花竹裏無¶
<pb:KR4d0309_SBCK_009-7a>¶
人見一夜吹香過石橋¶
美人臺上昔歡娯今日空臺望五湖殘雪未融青¶
草死苦無麋鹿過姑蘇¶
黄帽傳呼睡不成投篙細細激(一作/擊)流冰分明舊¶
泊江南岸舟尾春風颭客燈¶
千門列炬散林鴉兒女相思未到家應是不眠非¶
守歲小窗春色入燈花¶
三生定是陸天隨又向呉松作客歸已拚新年舟¶
上過倩人和雪洗征衣¶
沙尾風迴一棹寒椒花今夕不登盤百年草草都¶
如此自&KR0355;春詞剪燭看¶
<pb:KR4d0309_SBCK_009-7b>¶
笠澤茫茫雁影㣲玉峯重疊䕶雲衣長橋寂寞春¶
寒夜只有詩人一舸歸¶
桑間篝火却宜𧖟風土相傳我未諳但得明年少¶
行役只裁白紵作春衫¶
少小知名翰墨場十年心事只凄涼舊時曾作梅¶
花賦研墨於今亦自香¶
環玦隨波冷未銷古苔留雪卧牆腰誰家玉笛吹¶
春怨看見鵞黄上柳條¶
　　　臨安旅邸答蘇虞叟¶
垂楊風雨小樓寒宋玉秋詞不忍看萬里青山無¶
處隱可憐投老客長安¶
<pb:KR4d0309_SBCK_009-8a>¶
　　　姑蘇懷古¶
夜暗歸雲繞柁牙江涵星影鷺眠沙行人悵望蘇¶
臺桞曾與吳王掃落花¶
　　　次韻德久¶
籬落青青花倒垂避人黄鳥雨中飛西郊寂寞無¶
車馬時有溪童賣菜歸¶
　　　次石湖書扇韵¶
橋西一曲水通村岸閣浮萍緑有痕家住石湖人¶
不到藕花多處别開門¶
　　　竹友爲徐南卿作¶
髪已星星帶已寛徐卿猶自客長安家山竹好無¶
<pb:KR4d0309_SBCK_009-8b>¶
由看漫種庭心一兩竿¶
世路蒼黄總是愁暮年須得小優㳺如今漸覺知¶
心少賸種青青伴白頭¶
　　　夀朴翁¶
與師同月不同年歸墨歸儒各自縁想得山中無¶
夀酒但𢹂茶到菊花前¶
　　　湖上寓居雜咏¶
荷葉披披一浦涼青蘆奕奕夜吟商平生最識江¶
湖味聽得秋聲憶故鄉¶
湖上風恬月澹時卧看雲影入玻瓈輕舟忽向窗¶
邊過揺動青蘆一兩枝¶
<pb:KR4d0309_SBCK_009-9a>¶
秋風低結亂山愁千頃銀波凝不流隄畔畫船隄¶
上馬緑楊風裏兩悠悠¶
處處虚堂望眼寛荷花荷葉過闌干逰人去後無¶
歌鼓白水青山生晚寒¶
輦路垂楊兩行栽苑門秋水欲平階朝朝南望宫¶
雲起白鳥一雙山下來¶
㣲波衝得緑萍開數㸃青青黏石階緑葑自來還¶
自去來時須載白鷗來¶
布衣何用揖王公歸向蘆根濯軟紅自覺此心無¶
一事小魚跳出緑萍中¶
囊封萬字總空言露滴桐枝欲斷絃時事悠悠吾¶
<pb:KR4d0309_SBCK_009-9b>¶
亦嬾卧看秋水浸山烟¶
苑牆曲曲栁冥冥人靜山空見一燈荷葉似雲香¶
不斷小船揺曵入西陵¶
處士風流不並時移家相近若依依夜涼一舸孤¶
山下林黑草深螢火飛¶
卧榻看山緑漲天角門長泊釣魚船而今漸欲抛¶
塵事未了菟裘一悵然¶
鈎窗不忍見南山下有三雛骨未寒惆悵古今同¶
此味二陵風雨晉師還¶
栁下軒窗枕水開畫船忽載故人來與君同過西¶
城路&KR0077;指烟波獨自回¶
<pb:KR4d0309_SBCK_009-10a>¶
指點移舟著栁隄美人相顧復相攜上橋更覺秋¶
香重花在西陵小苑西¶
　　　平甫見招不欲往¶
老去無心聽管絃病來杯酒不相便人生難得秋¶
前雨乞我虚堂自在眠¶
樓閣萬重秋雨裏峯巒四合暮潮邊鳳城今夕涼¶
如水多少人家試管絃¶
　　　三髙祠¶
越國霸來頭已白洛京歸後夢猶驚沈思只羡天¶
隨子蓑笠寒江過一生¶
　　　過桐廬¶
<pb:KR4d0309_SBCK_009-10b>¶
横看山色仰看雲十幅風帆不藉人記取合江江¶
畔𣗳他年此處好垂綸¶
　　　登烏石寺觀張魏公劉安成岳武穆留題¶
　　　　劉云侍兒意眞奉命題記¶
諸老凋零極可哀尚留名字壓崔嵬劉郎可是疎¶
文墨幾㸃胭脂汙緑苔¶
　　　過垂虹¶
自作新詞韵最嬌小紅低唱我吹簫曲終過盡松¶
陵路回首烟波十四橋¶
　　　訪費山人¶
稻叢茁茁欲齊肩楊栁僛僛不蔽蟬忽憶石頭城¶
<pb:KR4d0309_SBCK_009-11a>¶
下路槿花斜壓釣魚船¶
　　　牛渚¶
牛渚磯邊渺渺秋笛聲吹月下中流西風不識張¶
京兆畫得蛾眉如許愁¶
　　　武康丞宅同朴翁詠牽牛¶
青花緑葉上疎籬别有長條竹尾垂老&KR0116;淡妝差¶
有味滿身秋露立多時¶
　　　朴公悼牽牛甚竒余亦作¶
不見青青繞竹生西風籬落抱枯藤道人一任空¶
花過愁殺山陰覔句僧¶
　　　過德清¶
<pb:KR4d0309_SBCK_009-11b>¶
木末誰家縹緲亭畫堂臨水更虚明經過此處無¶
相識塔下秋雲爲我生¶
溪上佳人看客舟舟中行客思悠悠烟波漸逺橋¶
東去猶見闌干一㸃愁¶
　　　項里¶
　　項里項王之里也在山陰西南二十餘里地¶
　　多楊梅苔梅皆妙天下王性之賦項里楊梅¶
　　云只今枝頭萬顆紅猶似咸陽三月火予近¶
　　得苔梅一株古怪特甚爲作七言¶
舊國婆娑幾樹梅將軍逐鹿未歸來江東父老空¶
相憶枝上年年長緑苔¶
<pb:KR4d0309_SBCK_009-12a>¶
　　　雪中六解¶
塞草汀雲護玉鞍連天花落路漫漫如今&KR0077;憶當¶
時健下馬題詩不怕寒¶
黄鶴磯邊晚渡時柳花風急片帆飛一聲長笛魚¶
龍舞白浪如山不肯歸¶
萬馬行空轉屋簷髙寒屢索酒杯添故人家住吳¶
山上借得西湖自捲簾¶
曾泛扁舟訪石湖恍然坐我范寛圖天寒逺挂一¶
行雁三十六峯生玉壼¶
萬壑千巖一様寒城中别有玉龍蟠舊人乘興扁¶
舟處今日詩仙戴笠看¶
<pb:KR4d0309_SBCK_009-12b>¶
沈香火裏笙簫合煖玉鞍邊雉兔空辦得煎茶有¶
驕色先生只合作詩窮¶
　　　越中士女春逰¶
秦山越樹兩依依閒𠋣闌干看落暉楊栁梢頭春¶
又暗玉簫聲裏夜逰歸¶
　　　送范仲訥往合肥三首¶
壯志只便鞍馬上客夢長在江淮間誰能辛苦運¶
河裏夜與商人爭往還¶
我家曾住赤闌橋鄰里相過不寂寥君&KR0002;到時秋¶
已半西風門巷栁蕭蕭¶
小簾燈火屢題詩回首青山失後期未老劉郎定¶
<pb:KR4d0309_SBCK_009-13a>¶
重到煩君說與故人知¶
　　　下孤城¶
人家多在竹籬中楊栁疎疎尚帶風記得下菰城¶
下路白雲依舊兩三峯¶
　　　平甫放三十六鷗於呉松余不及與盟¶
橋下松陵緑浪橫來遲不與白鷗盟知君久對青¶
山立飛盡梨花好句成¶
　　　蕭山¶
歸心已逐晚雲輕又見越中長短亭十里水邊山¶
下路桃花無數麥青青¶
　　　戊午春帖子¶
<pb:KR4d0309_SBCK_009-13b>¶
晴窗日日擬雕蟲惆悵明時不易逢二十五絃人¶
不識淡黄楊栁舞春風¶
　　　偶題¶
阿八宫中酒未醒天風吹髮夜泠泠歸來只怕扶¶
桑晚赤脚横&KR0016;太乙鯨¶
　　　陳日華侍兒讀書¶
繹句尋章久未休花房日晏不梳頭誰敎郎主能¶
多事乞與冥冥千古愁¶
　　　女郎山(漢陽縣西/二十里)¶
不見郢中能賦客可憐負此女郎山冰魂寂寞無¶
歸處獨宿鴛鴦沙水寒¶
<pb:KR4d0309_SBCK_009-14a>¶
　　　釣雪亭¶
闌干風冷雪漫漫惆悵無人把釣竿時有官船橋¶
畔過白鷗飛去落前灘¶
　　　緑蕚梅¶
黄雲承韈知何處招得冰魂付北枝金谷樓髙愁¶
欲墮斷腸誰把玉龍吹¶
　　　次韵武伯¶
楊柳風㣲約暮寒野禽容與只波間道人心性如¶
天馬可愛青絲十二閑¶
　　　觀燈口號十首¶
世間形象盡成燈烘火旋紗巧思生列肆又多看¶
<pb:KR4d0309_SBCK_009-14b>¶
不遍逰人一一把燈行¶
市樓歌吹太喧譁燈若連珠照萬家太守令嚴君¶
莫舞遊人空帶玉梅花¶
遊人總戴孟家蟬爭託星毬萬眼圓鬧裏傳呼大¶
官過後車多少盡嬋娟¶
花帽籠頭幾歲兒女兒學著内人衣燈前月下無¶
歸路不到天明亦不歸¶
好燈須買不論錢别有琉璃價百千都下貴人多¶
預賞買時長在一陽前¶
珠絡琉璃到地垂鳳頭銜帶玉交枝君王不賞無¶
人進天竺堂深夜雨時¶
<pb:KR4d0309_SBCK_009-15a>¶
紛紛鐵馬小回旋幻出曹公大戰年若使英雄知¶
□事不敎兒女戲燈前¶
貴客鈎簾看御街市中珍品一時來簾前花架無¶
行路不得金錢不肯回¶
修内司人編戲鼓輦宫營裏獨燒燈春風到處皆¶
君賜金栁絲絲滿鳯城¶
正好嬉逰天作魔翠帬無奈雨沾何御街暗裏無¶
燈火處處但聞樓上歌¶
　　　陪張平甫遊禹廟¶
鏡裏山林緑到天春風只在禹祠前一聲何處提¶
壺鳥猛省紅塵二十年¶
<pb:KR4d0309_SBCK_009-15b>¶
　　　&KR0009;俞子二首¶
此郎都無子弟氣夜對黄妳籠青燈君今落脚墮¶
鳶外欲往從之歎未能¶
郎罷才名今白髪佐州亦復坐窮邊甚欲出手相¶
料理東南風高難&KR0009;箋¶
<pb:KR4d0309_SBCK_009-16a>¶
